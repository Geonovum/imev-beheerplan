# Communicatie  {#485DFB58}
Publicatie, promotie en escalatie- en klachtenafhandeling zijn de communicatie activiteiten voor het beheer van de standaarden.
<br/>
<br/>
Geonovum is in brede zin zichtbaar en bereikbaar voor <i>alle</i> gebruikers van de standaarden en dat doen wij door middel van:
<ul><li><a href='https://www.geonovum.nl/' target='_blank'>Geonovum website</a><u>;</u></li>
<li><a href='https://www.geonovum.nl/over-geonovum/actueel' target='_blank'>Nieuwsbrieven</a><u>;</u></li>
<li><a href='https://www.geonovum.nl/over-geonovum/agenda' target='_blank'>Activiteiten zoals (online) bijeenkomsten</a><u>;</u></li>
<li><a href='https://www.geonovum.nl/over-geonovum/contact' target='_blank'>Helpdesk</a><u>;</u></li>
<li><a href='https://github.com/Geonovum' target='_blank'>GitHub</a><u>.</u></li>
</ul>
## Publicatie {#10A2571C}
Onder publicatie verstaan we het vrij toegankelijk op internet publiceren van de relevante documentatie van en over het informatiemodel externe veiligheid. Dit betreft onder andere de ontsluiting van de (toelichting op het) informatiemodel en technische implementatiebestanden. Deze documentatie kan voorkomen in presentatieformaten (zoals HTML) als in technische formaten (zoals JSON). Het IMEV-beheerteam draagt zorg voor de ontsluiting van deze documentatie via de verschillende kanalen voor de gebruikers van de standaarden. Als centrale toegang voor iedereen gebruiken we hiervoor de <a href='https://www.geonovum.nl/geo-standaarden/informatiemodel-externe-veiligheid' target='_blank'>Geonovum website</a>. <a href='https://github.com/Geonovum/imev-werkomgeving' target='_blank'>GitHub</a> is onze publieke IMEV werk- en ontwikkelomgeving. Publicatie van bijvoorbeeld een consultatieversie of vastgestelde versie van producten van het IMEV doen wij via onze <a href='#32D5C642'>publicatieservers</a>. 
Naast de vigerende standaard zijn ook eerdere versies te beschikbaar en raadpleegbaar. Zo is de historie van de standaarden voor iedereen in te zien. In publicaties verwijzen wij altijd naar de site voor meer informatie.
<br/>
<br/>
In 2023 is het IMEV op grond van artikel 12.2 van de <a href='https://wetten.overheid.nl/BWBR0045528' target='_blank'>Omgevingsregeling</a> opgenomen in Bijlage II door middel van een URL zonder versie: <a href='https://docs.geostandaarden.nl/imev/imev/' target='_blank'>https://docs.geostandaarden.nl/imev/imev/</a>.  
De wetgever kan aanvullende eisen stellen aan publicatie en beschikbaarstelling van de volledige inhoud van de standaard voor een langere periode (tientallen jaren), bijvoorbeeld het toevoegen van een versienummer. In het informatiemodel zijn de specifieke versies opgenomen. 
## Promotie {#4D64FC74}
Is een (nieuwe versie van een) standaard eenmaal vastgesteld, dan kan deze in gebruik worden genomen en gaat het IMEV-beheerteam over tot implementatieondersteuning (zie de activiteiten in hoofdstuk <a href='#790C686D'>6</a>). De belangrijkste communicatiefunctie bij het gebruik van het IMEV is promotie van de standaard. Door de juiste partijen aan tafel te hebben en door open te communiceren over wat er in de werkgroepen gebeurt, werken wij van meet af aan de acceptatie van de standaard door het werkveld. Om de invoering van onze standaarden tot een succes te maken is onze helpdesk cruciaal. Door mensen kundig en tijdig te woord te staan, voorkomen wij ergernis en houden wij de dialoog met het werkveld open. Ter promotie van het IMEV werken wij samen met Rijkswaterstaat bij bijeenkomsten (online en fysiek) en de REV nieuwsbrief. Voor (visuele) communicatie dragen communicatieadviseurs bij aan het werk van het IMEV-beheerteam. We werken samen met het ministerie van IenW, Rijkswaterstaat, VNG, ODNL en IPO in het REV-communicatieoverleg. 
## Escalatie- en klachtenafhandeling {#4BC97160}
We doorlopen een escalatieprocedure als er een wijziging noodzakelijk is die niet in het reguliere wijzigingsproces van IMEV doorgevoerd <i>kan</i> worden, omdat dit te lang duurt. Een uitputtende lijst met situaties en criteria wanneer dit van toepassing is, valt op voorhand niet te geven. Maar voor de beeldvorming: het gaat om situaties waarbij het niet doorvoeren van een bepaalde noodzakelijke wijziging leidt tot onaanvaardbare risico's voor de uitvoeringspraktijk of het onmogelijk uitvoeren (vanwege bijvoorbeeld tegenstrijdige wetten) van werkzaamheden.
De escalatieprocedure wordt niet gebruikt om reguliere wijzigingen sneller door te kunnen voeren; daarvoor is het <a href='https://docs.geostandaarden.nl/imev/IMEV-wijzigingsprotocol/' target='_blank'>IMEV wijzigingsprotocol</a>. 
## Sturende principes bij escalatie {#2539E21D}
Er wordt geen vast proces gegeven om de escalatieprocedure te doorlopen, omdat verschillende situaties wellicht tot een verschillende wijze van handelen moeten leiden. In plaats daarvan zijn onderstaande sturende principes leidend om verantwoordelijkheden te duiden.
<br/>
<br/>
<ul><li><b>Signalering: </b>Uit het werkveld kunnen signalen ontstaan dat er met spoed iets gewijzigd zou moeten worden. Het is vooraf niet aan te geven uit welke kanalen deze geluiden zullen ontstaan. Het is wel van belang om de rol van Geonovum te onderkennen als antennefunctie voor het werkveld. In ieder geval zullen deze signalen op enig moment de opdrachtgever of Geonovum bereiken, en op dat moment zal er overleg gevoerd worden over deze signalen. </li>
<li><b>Overleg: </b>Bij de besluitvorming binnen de escalatieprocedure wordt er in principe overleg gevoerd tussen de opdrachtgever voor het beheer van de betreffende standaard en Geonovum. Beide partijen raadplegen de betrokkenen daar waar nodig.</li>
<li><b>Besluitvorming: </b>De beoordeling of de escalatieprocedure van toepassing is, wordt genomen door de voorzitter het gremium dat de beheeropdracht monitort, dan wel de contactpersoon bij de opdrachtgever. Ook het besluit <i>welke</i> wijzigingen er precies doorgevoerd moeten worden en op welke manier, wordt genomen door dezelfde persoon.</li>
<li><b>Coördinatie: </b>De coördinatie tijdens de escalatieprocedure wordt uitgevoerd door de voorzitter het gremium dat de beheeropdracht monitort, dan wel de contactpersoon bij de opdrachtgever. </li>
<li><b>Communicatie met het werkveld: </b>De communicatie met het werkveld wordt uitgevoerd door Geonovum. Als beheerder van de betreffende standaard wordt verwacht dat Geonovum het meest directe contacten heeft met het werkveld.</li>
</ul>
## Klachtenafhandeling {#380B400B}
Het garanderen van het serieus nemen van klachten kan alleen, door deze volgens een zorgvuldige procedure te behandelen. Klachten kunnen ook beschouwd worden als verbetersuggestie. We onderscheiden daarom twee verschillende type klachten met betrekking tot de standaarden:
<ul><li>Klachten over de toepassingsmogelijkheid van de standaard;</li>
<li>Klachten over het beheer van de standaard.</li>
</ul>
<br/>
<br/>
In het eerste geval is het feitelijk geen klacht maar een wens of eis tot het aanpassen van de standaard. De beheerders van de betreffende standaard nemen dit in behandeling en vastgelegd als wijzigingsverzoek en niet als klacht. In dit geval doet Geonovum haar werk goed. 
In het tweede geval is er sprake van ontevredenheid over de uitvoering van het beheerproces van de standaard en betreft niet de inhoud, de standaard zelf. De indiener is van mening dat Geonovum, het IMEV-beheerteam, dan wel een persoon daarvan het werk niet naar behoren uitvoert. In dat geval wordt de klacht doorgezet naar de opdrachtgever, de contactpersoon bij het het Ministerie van Infrastructuur en Waterstaat. 
<br/>
<br/>
De route van indienen van klachten is bij Geonovum in principe via de helpdesk van de betreffende standaard. Dit is de manier om met Geonovum in contact te komen, vragen te stellen en wensen en eisen met betrekking tot de standaard kenbaar te maken. Door het via een helpdesk te laten verlopen, registreren we de type issues. De helpdesk route voor zowel vragen, wijzigingsverzoeken, klachten en incidenten geeft een zo compleet mogelijk overzicht in het contact met de gebruikers van de standaarden, over de standaarden. 
