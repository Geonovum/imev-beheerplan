# Implementatieondersteuning {#790C686D}
<b>Helpdesk, opleiding van gebruikers, module ontwikkeling, pilots, validatie en certificatie zijn de implementatieondersteuning activiteiten voor het beheer van de standaarden.</b>
## Helpdesk  {#19CC20AC}
De helpdesk heeft voor Geonovum als beheerder van standaarden een belangrijke signaal functie. Doordat de mensen werken met de standaard via software waar de standaard in is geïmplementeerd, heeft men vragen. Voor antwoord op deze vragen is er documentatie maar kan ook gebruik worden gemaakt van de helpdesk. Hierdoor kunnen problemen met de standaard aan het licht komen, maar ook problemen in de keten of zelfs in wet- en regelgeving. Ook kan duidelijk worden of aangeboden documentatie of informatie via de website beter kan.
<br/>
<br/>
Geonovum heeft geen klant contact centrum (KCC) voor het ontvangen en beantwoorden van vragen. De Geonovum website is voor ons de centrale ingang om informatie te delen over de standaarden. Hier vind je hoe je met ons contact kunt opnemen. Een overzicht van de Geonovum helpdesks, waaronder voor IMEV, staat op de <a href='https://www.geonovum.nl/over-geonovum/contact' target='_blank'>Geonovum website</a>. Geonovum beantwoordt de technische, inhoudelijke en domeinspecifieke aspecten van het Informatiemodel Externe Veiligheid. Geonovum houdt een registratie van de binnengekomen vragen, vraagsteller en gegeven antwoorden bij, zodat hier indien nodig ook door de andere helpdesks kennis van kan worden genomen. Meldingen worden voorzien van een status, zie hiervoor <a href='#d4e3139'>Tabel 3</a> in deze paragraaf. 
<br/>
<br/>
<b>Serviceniveau </b>
Voor vragen, wensen en eisen, klachten en incidenten over een standaard in beheer bij Geonovum kunnen alle gebruikers en belanghebbende per mail bij Geonovum terecht. Ons beleid: no wrong door, wat betekent dat wij de vraagsteller altijd van antwoord voorzien en verder helpen. 
Onze helpdesk is 24 uur per dag bereikbaar via mail. Het beheerteam reageert binnen 2 werkdagen op de melding. Binnen 5 werkdagen na de eerste reactie ontvangt de vraagsteller antwoord. Wensen en eisen via de helpdesk binnengekomen worden door het beheerteam op de wensen- en eisenlijst geplaatst, die inzichtelijk is via de Geonovum website. Veel gestelde vragen delen we via de REV nieuwsbrief en de Geonovum website. 
Onze helpdesks opereren zowel als 1<sup>e</sup>- en 2<sup>e</sup>-lijns helpdesk. Bij het REV kunnen ook vragen over het IMEV binnenkomen. Vragen die door het REV beheerteam op basis van basiskennis van het IMEV kunnen worden beantwoord, handelt het REV beheerteam af. Alle andere IMEV vragen, wensen,  eisen en klachten worden in dat geval doorgezet naar de IMEV helpdesk van Geonovum en in behandeling genomen. Geonovum is in dit geval de zgn. 2<sup>e</sup> lijn. De helpdesk is voor de gebruikers van de standaard, als open standaard en conform BOMOS, ook altijd direct bereikbaar per mail. Dit noemen we de 1<sup>e</sup> lijn. 
<br/>
<br/>
Voor alle helpdesks bij Geonovum zijn generieke afspraken rondom privacy. Wij registeren de persoonsgegevens voor het beantwoorden van de vragen. In het kader van doorontwikkeling van de  standaarden kunnen de contactgegevens worden gebruikt voor het terugkoppelen van eerder ingediende wensen en eisen voor de standaard. De gegevens worden niet doorverkocht of hergebruikt voor andere doeleinden zoals bijvoorbeeld nieuwsbrieven. De gegevens worden niet gebruikt voor het samenstellen van mailinglijsten. Voor de nieuwsbrieven hebben wij separate mailinglijsten. Geïnteresseerden moeten zich hiervoor apart inschrijven. Na indienen van een vraag aan een van onze helpdesks krijgt de vraagsteller automatisch bericht wat wij met zijn/ haar gegevens doen. 
<br/>
<br/>
Dit is voor Geonovum de basis bij afspraken met andere partijen (opdrachtgevers, ketenpartners) bij vastleggen van afspraken in een Service Level Agreement (SLA). De SLA is doorgaans de basis op voor <a href='#7BCF1AAB'>rapportage</a> aan de opdrachtgever; hoeveel vragen over welke onderwerpen zijn er in een bepaalde periode binnen gekomen, wat was de behandeltijd en wat kunnen we daarvan leren.
<br/>
<br/>
<table style='width: 100%;'><caption>Tabel 1 - Status helpdeskmelding</caption>
<colgroup><col id='col1' style='width: 24.643726103580118%;'>
<col id='col2' style='width: 75.35627389641988%;'>
</colgroup>
<tbody><tr><td class='left' style='border-top: 0pt none #000000; border-left: 0pt none #000000; border-bottom: 0pt none #000000; border-right: 0pt none #000000; background-color: #0085C6;'><p id='4AC11851'>Status</p></td>
<td class='left' style='border-top: 0pt none #000000; border-left: 0pt none #000000; border-bottom: 0pt none #000000; border-right: 0pt none #000000; background-color: #0085C6;'><p id='6CCEC7FF'>Beschrijving activiteiten</p></td>
</tr>
<tr><td class='left' style='border-top: 0pt none #000000; border-left: 0pt none #000000; border-bottom: 0pt none #000000; border-right: 0pt none #000000;'><p id='22737BEF'>WACHTEN OP SUPPORT</p></td>
<td class='left' style='border-top: 0pt none #000000; border-left: 0pt none #000000; border-bottom: 0pt none #000000; border-right: 0pt none #000000;'><p id='4366389F'>Als een gebruiker een melding indient krijgt deze de status “wachten op support”. Deze melding nemen we in behandeling; de status wijzig je handmatig.</p></td>
</tr>
<tr><td class='left' style='border-top: 0pt none #000000; border-left: 0pt none #000000; border-bottom: 0pt none #000000; border-right: 0pt none #000000;'><p id='11ED0B92'>Uitzoeken</p></td>
<td class='left' style='border-top: 0pt none #000000; border-left: 0pt none #000000; border-bottom: 0pt none #000000; border-right: 0pt none #000000;'><p id='4DE1A280'>Er moet eerst iets uitgezocht worden voordat een vraag verder behandeld kan worden.</p></td>
</tr>
<tr><td class='left' style='border-top: 0pt none #000000; border-left: 0pt none #000000; border-bottom: 0pt none #000000; border-right: 0pt none #000000;'><p id='50588DA5'>IN BEHANDELING</p></td>
<td class='left' style='border-top: 0pt none #000000; border-left: 0pt none #000000; border-bottom: 0pt none #000000; border-right: 0pt none #000000;'><p id='703EE5BB'>De actiehouder van de melding controleert of de melding volledig en helder is. Bij een fout gaat hij/zij in de standaard na of dit inderdaad het geval is. Hij/zij kan informatie opvragen of een onderzoek uitvoeren.</p></td>
</tr>
<tr><td class='left' style='border-top: 0pt none #000000; border-left: 0pt none #000000; border-bottom: 0pt none #000000; border-right: 0pt none #000000;'><p id='7722BB91'>OPGELOST</p></td>
<td class='left' style='border-top: 0pt none #000000; border-left: 0pt none #000000; border-bottom: 0pt none #000000; border-right: 0pt none #000000;'><p id='0A82AEE7'>De melding is opgelost als de melding/ helpdeskvraag is beantwoord aan de vraagsteller.</p></td>
</tr>
<tr><td class='left' style='border-top: 0pt none #000000; border-left: 0pt none #000000; border-bottom: 0pt none #000000; border-right: 0pt none #000000;'><p id='0E2981F4'>WACHTEN</p></td>
<td class='left' style='border-top: 0pt none #000000; border-left: 0pt none #000000; border-bottom: 0pt none #000000; border-right: 0pt none #000000;'><p id='696B265C'>Indien de vraag naar de vraagsteller is beantwoord maar nog niet is opgelost, of in het geval aan de vraagsteller is gemeld dat wij nog iets uitzoeken, wordt de status van de melding op ‘wachten’ gezet.   </p></td>
</tr>
<tr><td class='left' style='border-top: 0pt none #000000; border-left: 0pt none #000000; border-bottom: 0pt none #000000; border-right: 0pt none #000000;'><p id='2507A7C7'>GEANNULEERD</p></td>
<td class='left' style='border-top: 0pt none #000000; border-left: 0pt none #000000; border-bottom: 0pt none #000000; border-right: 0pt none #000000;'><p id='31BC3F62'>Deze status wordt gebruikt bij spamberichten in de helpdesk of bijvoorbeeld bij testberichten.</p></td>
</tr>
<tr><td class='left' style='border-top: 0pt none #000000; border-left: 0pt none #000000; border-bottom: 0pt none #000000; border-right: 0pt none #000000;'><p id='0E35F13B'>GEESCALEERD</p></td>
<td class='left' style='border-top: 0pt none #000000; border-left: 0pt none #000000; border-bottom: 0pt none #000000; border-right: 0pt none #000000;'><p id='46742EFD'>Alleen in het geval de escalatieprocedure moet worden ingezet wordt deze status gebruikt.</p></td>
</tr>
<tr><td class='left' style='border-top: 0pt none #000000; border-left: 0pt none #000000; border-bottom: 0pt none #000000; border-right: 0pt none #000000;'><p id='6D30BE23'>GESLOTEN</p></td>
<td class='left' style='border-top: 0pt none #000000; border-left: 0pt none #000000; border-bottom: 0pt none #000000; border-right: 0pt none #000000;'><p id='01FB39AF'>De melding is niet alleen opgelost maar kan ook worden afgesloten.</p></td>
</tr>
</tbody>
</table>

## Opleiding (van gebruikers) {#7F2DAEAA}
Geonovum heeft geen generiek advies- en opleidingstraject omdat dit maatwerk is per standaard. 
In het algemeen richten we ons op het trainen van de trainers en het verzorgen van workshops om kennis te delen met het werkveld waarbij het gebruik van de standaarden een centrale rol speelt. 
<br/>
<br/>
Voor de toepassing van het IMEV ondersteunt het IMEV-beheerteam samen met het REV beheerteam van Rijkswaterstaat de gebruikers die het IMEV (gaan) gebruiken. We werken samen met het ministerie van IenW en Rijkswaterstaat bij Informatiebijeenkomsten zoals het bronhoudersoverleg. 
We adviseren het REV beheerteam bij toepassen van de INSPIRE richtlijn met betrekking tot  het IMEV en de verplichting tot het aanleveren van data aan Europa die voortaan vanuit het REV worden voldaan. Dit gaat niet om alle REV-data, maar wel om bijvoorbeeld informatie van SEVESO-inrichtingen, delfstofwinning, industrie, distributie van gas ed..  
## Module ontwikkeling {#0629E0B3}
Voor het beheer en de doorontwikkeling van het IMEV is module ontwikkeling niet van toepassing. 
## Pilots en testbeds {#37DFF1B1}
Voor het in gebruik nemen van de standaard in de praktijk is voor softwareleveranciers en bronhouders van EV data een pilot een uitgelezen moment om de standaard en werkwijze te leren kennen. Het beheerteam beoordeelt per wijziging van de standaard of een pilot een toepasselijk middel is bij de implementatieondersteuning van de nieuwe versie van het IMEV. 
Er is een sterke afhankelijkheid tussen de toets van een wijzigingsvoorstel en de implementatie van de nieuwe (versie van de) standaard in de praktijk. Deze toets voeren wij uit in de vorm van publieke consultatie, pilots (praktijkproeven) en testbeds. Zij zijn van primair belang voor het slagen van het wijzigingsproces en ingebruikname van de nieuwe (versie van de) standaard. Niet goed doordachte wijzigingen zullen het werkveld in grote problemen brengen. Het werkveld betrekken wij daarom nauw bij de uitvoering van de pilots en testbed. Welke actoren en werkgroepen betrokken zijn is aangegeven in het wijzigingsprotocol van de standaarden.
## Validatie en certificatie {#6D48D65F}
Na het opleveren van de nieuwe standaard inclusief de verschillende producten, richten wij ons op de implementatie ondersteuning van de standaard door softwareleveranciers, beheerder van het REV en de bronhouders: dit is implementatieondersteuning vanuit optiek van het gebruik van de standaard in de praktijk. Bij softwareleveranciers en het register is de ondersteuning vooral technisch van aard. De validator is het hulpmiddel bij uitstek hierbij. De validatieregels zijn bij de meeste van onze standaarden een van de producten. De validator is een tooling die doorgaans bij een voorziening/ register van dezelfde keten wordt beheerd. Bij het REV wordt nog beperkt ingezet op validatiemogelijkheden op basis van het IMEV. 
De regels opgenomen in IMEV (UML - constraints) zijn nog niet als apart product beschikbaar. Wanneer de validator van het REV beschikbaar is en wordt doorontwikkeld, stemmen we de ontwikkeling van IMEV validatieregels als apart product en de implementatie daarvan af met Rijkswaterstaat en de softwareleveranciers.  
<br/>
<br/>
Soms zet Geonovum conformiteitstoetsing in. In dat geval wordt een testprotocol voor een conformiteitstoets beschikbaar gesteld, waarmee (handmatig) kan worden gecontroleerd of een implementatie aan de norm voldoet. In hoofdstuk 6 van <a href='https://www.geonovum.nl/geo-standaarden/nen-3610-basismodel-voor-informatiemodellen' target='_blank'>NEN3610:2022</a> is ook informatie rondom conformiteit opgenomen. Voor versie 3.0 van het IMEV is deze conformiteitstoets uitgevoerd en is het IMEV op onderdelen aangepast. 
Ook certificering van applicaties is mogelijk. Certificering van applicaties ondersteunt niet zozeer de (kwaliteit en de) implementatie van de standaarden, als wel de (snelheid van) adoptie ervan. Zodra het werkveld voldoende volwassen is en certificering niet meer nodig is om adoptie te versnellen, kan certificering komen te vervallen. Voor IMEV en EV domein is geen sprake van certificering.  
